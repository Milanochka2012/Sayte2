    <html>
        <head>
        <title>Список фільмів або мультфільмів яких можна подивитися </title>
        </head>
    <body>
    <header>
     <h1>Список фільмів або мультфільмів яких можна подивитися </h1>
    </header>
<main>
    <p>Принц пустелі (2023)</p>
<p>Новинка кіно для всієї родини розповість про 12-річного хлопчика, який живе в пустелі з кочовим племенем. Якось Зоді знаходить маленьке верблюжа, яке стає його найкращим другом. Пізніше з’ясовується, що воно має потенціал стати успішним бігуном і цим привертає увагу місцевого браконьєра, Тарека. Борючись за свого друга, Зоді вирушає в небезпечну подорож пустелею, де йому доведеться пройти через численні випробування, щоб урятувати верблюда та захистити плем’я від ворогів.</p>

<p>Оригінальна назва: Zodi & Tehu, frères du désert</p>
<p>Жанр: Пригоди, сімейний</p>
<p>Актори: Яссір Дріф, Александра Ламі, Юссеф Гаджді…</p>
<p>Країна: Франція</p>
<p>Рейтинг: IMDb – 7.5</p>
<p>Вікові обмеження: 12+</p>
<img src="https://s4.vcdn.biz/static/f/5736054811/image.jpg/pt/r375x0x4" width="500">


<p>Порятунок Рубі (2022)</p>

<p>Поліцейський Ден мріє перевестися до елітного підрозділу К-9, але для служби у престижній частині необхідно мати навички взаємодії з собаками. Хлопець приїжджає до місцевого притулку, але довго вибирати вихованця не доводиться. У собаки на прізвисько Рубі закінчується термін утримання, тому його готують до приспання. Ден вирішує врятувати тварину від вірної смерті, а вдома стикається з непосидючою вдачею підопічної.</p>

<p>Оригінальна назва: Rescued by Ruby</p>
<p>Жанр: Драма, сімейний, біографія</p>
<p>Актори: Ґрант Ґастін, Скотт Вулф, Кейла Зандер…</p>
<p>Країна: США</p>
<p>Рейтинг: IMDb – 7.1</p>
<p>Вікові обмеження: 6+</p>
<img src="https://s.afisha.ru/mediastorage/1c/d9/1076e1ffc9d3498dad78757ad91c.jpg" width="500">


<p>Їжак Сонік 2 (2022)</p>

<p>Список найкращих сімейних фільмів для перегляду з дітьми продовжує новий розділ пригод інопланетного їжака. Після від’їзду Медді та Тома Сонік мріє насолодитися свободою та самотністю, але в плани втручається підступний містер Роботник. Лиходій хоче заволодіти магічним смарагдом, який здатний зруйнувати цивілізацію. Відважний їжак у компанії лисеня Тейлза вирушає на пошуки чарівного каменю, щоб запобігти катастрофі.</p>

<p>Оригінальна назва: Sonic the Hedgehog 2</p>
<p>Жанр: Фантастика, фентезі, бойовик, комедія, пригоди, сімейний</p>
<p>Актори: Бен Шварц, Ідріс Ельба, Коллін О’Шонессі, Джим Керрі…</p>
<p>Країна: США, Японія</p>
<p>Рейтинг: IMDb – 6.5</p>
<p>Вікові обмеження: 6+</p>
<img src="https://planetakino.ua/res/get-poster/00000000000000000000000000003464/sonik2-vend2.jpg">


<p>Три горішки для Попелюшки (2021)</p>

<p>Відома казка у норвезькій інтерпретації з мальовничими зимовими пейзажами, барвистими костюмами та гарною музикою. Принц закохується в прекрасну незнайомку в масці, яка спритно скаче на коні та влучно стріляє. Однак на знайомство дівчина не наважується, адже вона лише бідна сирітка. На допомогу закоханим серцям приходить мисливець, який вручив Попелюшці чарівні горішки. Кожне з них виконає будь-яке бажання, включаючи гарну сукню та можливість потрапити на королівський бал.</p>

<p>Оригінальна назва: Tre nøtter til Askepott</p>
<p>Жанр: Фентазі, сімейний</p>
<p>Актори: Астрід Смепласс, Ченґіз Ал, Еллен Дорріт Петерсен…</p>
<p>Країна: Норвегія</p>
<p>Рейтинг: IMDb – 5.7</p>
<p>Вікові обмеження: 6+</p>
<img src="https://mixfilm.net/uploads/posts/2022-01/1641641994-tri-oreshka-dlya-zolushki.webp">


<p>Вовк і лев (2021)</p>

<p>Яскравий фільм для сімейного перегляду з дітьми порадує глядачів мальовничими краєвидами. Альма вирушає на похорон улюбленого дідуся, який залишив онуці у спадок будинок, оточений лісами. Неподалік житла дівчина зустрічає вовченя, а через кілька днів стає свідком авіакатастрофи. Серед уламків літака Альма знаходить левеня, що вижило, – і починає дбати про диких звірят. Незабаром про таємницю дівчини дізнаються правоохоронці, які розлучають дружну трійцю, але приятелі готові подолати небезпечний шлях заради возз’єднання.</p>

<p>Оригінальна назва: Le loup et le lion</p>
<p>Жанр: Сімейний</p>
<p>Актори: Моллі Кунц, Ґрем Ґрін, Чарлі Каррік…vz</p>
<p>Країна: Франція, Канада</p>
<p>Рейтинг: IMDb – 6.1</p>
<p>Вікові обмеження: 6+</p>
<img src="https://planetakino.ua/res/get-poster/00000000000000000000000000003291/WolfandtheLion-vend.jpg">


<p>Том і Джеррі (2021)</p>

<p>Жвава амбітна дівчина за допомогою чужого резюме влаштовується на роботу в розкішний готель, де незабаром має відбутися грандіозне весілля віп-персон. Урочистість може затьмаритися через появу всюдисущого і настирливого мишеняти Джеррі. Щоб позбавитися гризуна, героїня звертається за допомогою до кота Тома, навіть не підозрюючи, чим обернеться зустріч старих ворогів. Фільм поєднує в собі ігрове кіно та анімацію.</p>

<p>Оригінальна назва: Tom and Jerry</p>
<p>Жанр: Комедія, пригоди, сімейний, мультфільм</p>
<p>Актори: Хлоя Ґрейс Морец, Майкл Пенья, Роб Делані…</p>
<p>Країна: США, Великобританія</p>
<p>Рейтинг: IMDb – 5.2</p>
<p>Вікові обмеження: 6+</p>
<img src="https://eneyida.tv/uploads/posts/2021-03/1616004181_1.jpg">


<p> ІСТОРІЯ ІГРАШОК 4 (2019)</p> 

<p>Сюжет комедійно-пригодницького анімаційного фільму від Pixar розгортається навколо нових пригод ковбоя Вуді, астронавта Базза, тіронозавра Рекса, песика Слінкі та інших іграшок.</p>

<p>Знову збираються разом, коли їм доводиться перебратися в будинок до своєї нової господині Бонні.</p>
<img src="https://eneyida.tv/uploads/posts/2019-10/1570374338_1.jpg">


<p> ЛЮДИНА-ПАВУК: НАВКОЛО ВСЕСВІТУ (2018)</p>

<p>Це екранізація комікса Spider - Verse. Юний Майлз Моралес з Нью-Йорка живе в світі неймовірного потенціалу всесвітів, де екіпіровку супергероя носить не тільки він.</p>
<img src="https://image.tmdb.org/t/p/original/sDUlnLGj6JBCBRRfu77IsVh2vaf.jpg" width="500">



<p>3. ДУМКАМИ НАВИВОРІТ (2015)</p>

<p>Цей спільний проект студій Disney і Pixar посів десяте місце у списку найприбутковіших мультфільмів усіх часів.</p>


<p>Райлі – звичайна 11-річна школярка, її поведінку визначають п'ять базових емоцій: Радість, Печаль, Страх, Гнів і Відраза.</p>

<p>Емоції живуть у свідомості дівчинки і кожного дня допомагають їй справлятися з проблемами, керуючи усіма її вчинками.</p>
<img src="https://play-lh.googleusercontent.com/SQ2KESYEpKj4lQ7-J8fuo_fsa8GaBljOYWq_BvWVAhoCIbjRVXkkzWuNLmyPN3EJjFM0">

<p>Тайно Коко (2017)</p>

<p>Мігель живе в мексиканському селі в родині шевців і дуже хоче стати музикантом. Щоб здійснити мрію, хлопець має розгадати давню таємницю свого роду, заховану у Країні Мертвих.</p>

<p>Взявши в напарники скелета-провідника та дивакуватого пса Данте, Мігель вирушає в потойбіччя.</p>
<img src="https://upload.wikimedia.org/wikipedia/ru/d/d7/Coco_%282017_film%29_logo.jpg">


<p> БІЛОСНІЖКА ТА СЕМЕРО ГНОМІВ (1937)</p>

<p>Це перший повнометражний анімаційний фільм компанії Волта Діснея і у США загалом.</p>

<p>Крім того, він є першим анімаційним фільмом, виготовленим у повному кольорі.</p>

<p>"Білосніжка" отримала безліч нагород, включаючи "Оскар".</p>
<img src="https://s9.vcdn.biz/static/f/648424161/image.jpg/pt/r375x0x4">



<p> СУПЕРСІМЕЙКА 2 (2018)</p>

<p>Продовження мультфільму "Суперсімейка" 2004 року (він є нижче у рейтингу).</p>

<p>Сім'я супергероїв, які відійшли від великих справ і воліють жити звичним непримітним життям, знову вимушена повернутися до справи.</p>

<p>Усі члени сім'ї мають надприродні здібності й у минулому легко справлялися зі злом світового масштабу.</p>
<img src="https://upload.wikimedia.org/wikipedia/ru/2/27/The_Incredibles_2.jpg">



<p>ПРИГОДИ ПАДДІНГТОНА 2</p>

<p>Пригодницька комедія про ведмедика Паддінгтона. Стрічка є продовженням фільму 2014 року "Пригоди Паддінгтона".</p>

<p>Паддінгтон, оселившись у родини Браун, став дуже популярним. Тож коли його заарештовують за крадіжку, Брауни намагаються довести невинуватість ведмедика.</p>
<img src="https://t2.gstatic.com/licensed-image?q=tbn:ANd9GcTzv839xfdUBbuyD8usj2bDIw2WuKNkgbYX9iBLjMBpiilwPPE-bE1cTcJB3LElZ8Yx" width="500">



<p>ЗООТРОПОЛІС (2016)</p>

<p>Ще один "оскароносний" мультик з відмінним гумором.</p>

<p>Сучасний тваринний мегаполіс Зоотрополіс – місто, якому немає подібних.</p>

<p>Він складається з різних ареалів, як то модний квартал Площа Сахара або холодна окраїна Тундратаун, в яких мирно співіснують тварини з усього світу. </p>

<p>Коли до міста прибуває новоспечена офіцер Джуді Хоппс, вона швидко усвідомлює, що бути єдиним кроликом у поліції, де служать великі та серйозні тварини, не так вже й легко.</p>
<img src="https://cdn-ksvod.kyivstar.ua/content/HLS/VOD/IMAGE3/636a63dbcff44495033ec64a/IMAGE_2_3_XL.jpg">
<p> ІСТОРІЯ ІГРАШОК – 2 (1999)</p>

<p>Продовження мультфільму "Історія іграшок".</p>

<p>Лейтмотивом сюжету є тема дорослішання дітей та зміни їх інтересів з точки зору іграшок, для яких це обертається трагедією і може здаватися зрадою.</p>
<img src="https://upload.wikimedia.org/wikipedia/ru/c/c0/Toy_Story_2.jpg">



<p> ВПЕРЕД І ВГОРУ (2009)</p>

<p>Дивовижно красивий, яскравий, добрий та веселий мультфільм про буркотливого пенсіонера та хлопчика, що відправилися у подорож в літаючому на повітряних кульках будинку.</p>

<p>Це історія про дружбу, спогади, самотність, кохання та любов до життя, яка отримала "Оскар".</p>

<p>За сюжетом, пенсіонер Карл Фредріксен вирішує виконати обіцянку, яку він дав покійній дружині та здійснити свою мрію про велику пригоду.</p>

<p>Прив'язавши тисячі повітряних кульок до свого будинку, містер Фредріксен відправляється в дивовижну подорож до Південної Америки.</p>

<p>Але виявляється, що в будинку Карла є випадковий "пасажир", школяр на ім’я Расел…</p>
<img src="https://eneyida.tv/uploads/posts/2019-12/1576267759_1.jpg">
</main>
<footer> <h2>Ділітся з друзями!</h2>
</footer>
    </body>
    </html>
